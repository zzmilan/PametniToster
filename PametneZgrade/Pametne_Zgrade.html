<html><head><meta http-equiv="Content-Type" content="text/html; charset=utf-8" /><meta http-equiv="Content-Style-Type" content="text/css" /><meta name="generator" content="Aspose.Words for .NET 22.3.0" /><title></title><style type="text/css">body { line-height:115%; font-family:Calibri; font-size:11pt }h1, h2, h3, p { margin:0pt 0pt 10pt }h1 { margin-top:5pt; margin-bottom:5pt; line-height:normal; font-family:'Times New Roman'; font-size:24pt; font-weight:bold }h2 { margin-top:5pt; margin-bottom:5pt; line-height:normal; font-family:'Times New Roman'; font-size:18pt; font-weight:bold }h3 { margin-top:5pt; margin-bottom:5pt; line-height:normal; font-family:'Times New Roman'; font-size:13.5pt; font-weight:bold }.BalloonText { margin-bottom:0pt; line-height:normal; font-family:Tahoma; font-size:8pt }span.BalloonTextChar { font-family:Tahoma; font-size:8pt }span.Heading1Char { font-family:'Times New Roman'; font-size:24pt; font-weight:bold }span.Heading2Char { font-family:'Times New Roman'; font-size:18pt; font-weight:bold }span.Heading3Char { font-family:'Times New Roman'; font-size:13.5pt; font-weight:bold }span.Hyperlink { text-decoration:underline; color:#0000ff }</style></head><body><div><p style="margin-bottom:14pt; line-height:normal; font-size:20pt; background-color:#ffffff"><span style="font-family:Arial; color:#262626">ŠTA SU PAMETNE ZGRADE I KAKO NAM ONE ŠTEDE VREME I NOVAC?</span></p><p style="margin-bottom:0pt; line-height:normal; font-size:14pt; background-color:#ffffff"><span style="font-family:Arial; color:#262626">Pametne zgrade su u kojima je sve automatizovano sa ciljem da se smanji potrošnja i da rukovanje sadržajem u stanu bude maksimalno pojednostavljeno.</span></p><p style="margin-bottom:0pt; line-height:normal; font-size:14pt; background-color:#ffffff"><span style="font-family:Arial; color:#262626">Pametne zgrade funkcionišu tako što se povežu sa pametnim telefonom putem aplikacije. Na taj način mi dobijamo mogućnost kontrole svega u stanu čak i kada nismo kod kuće.</span></p><p style="margin-bottom:0pt; line-height:normal; font-size:14pt; background-color:#ffffff"><span style="font-family:Arial; color:#262626">Danas su pametni objekti stvar luksuza i u manjini su. Izgradnja automatizovanih zgrada predstavlja model budućnosti i u svetu se primećuje povećanje broja ovakvih zgrada sa tendencijom sve većeg rasta. Iako sada oslikavaju prestiž, postoji verovatnoća da će u buduće postati normalna pojava. Svakako da će ovakve zgrade uvek biti skuplje nego sadašnje jer za izgradnju ovakvog projekta potrebno veće ulaganje. Sa druge strane, na dugoročnom nivou se isplati imati stan u pametnoj zgradi. Ulaganje više novca na početku je neizbežno, ali se kasnije uštedi na troškovima održavanja, tako da je to odlična investicija u budućnost, možete uštedeti novac i istovremeno podići kvalitet života.</span></p><p style="margin-bottom:0pt; text-align:center; line-height:normal; font-size:14pt"><img src="images/Aspose.Words.6bd231ed-5d30-4fef-a617-37bb435a9731.001.jpeg" width="629" height="434" alt="C:\Users\Mihajlovic\Desktop\curl-flexible-plywood-500x500.jpg" style="border:3pt solid #000000; -aw-left-pos:0pt; -aw-rel-hpos:column; -aw-rel-vpos:paragraph; -aw-top-pos:0pt; -aw-wrap-type:inline" /></p><p style="margin-bottom:0pt; line-height:normal; font-size:14pt"><span style="font-family:Arial; color:#262626">Kako se sve vremenom robotizuje i prilagođava savremenim trendovima, tako se i objekti mogu prilagoditi. Dosadašnja izgradnja je bila statična, svi objekti su se pravili na manje ili više sličan način, a onda su ljudi bili ti koji uslove života prilagođavaju sebi. Nedostatak takvog načina izgradnje je što se troši više energije i vremena. Drugi nedostatak je kada nismo kod kuće malo duže, ne možemo nikako uticati na njenu bezbednost ili upravljati bilo kojim uređajem i pratiti da li je ostao uključen.</span></p><p style="margin-bottom:0pt; line-height:normal; font-size:14pt"><span style="font-family:Arial; color:#262626">Sistem pametne izgradnje je na mnogim mestima u svetu već primeljen. Odnosi se na sve objekte, i na stanove i na kuće. Pored stambenog prostora, tako se prave i poslovni prostori. Mnoge institucije u svetu, bolnice, obrazovne institucije i razne državne i privatne firme su već napravljene po ovom modelu.</span></p><p style="margin-bottom:0pt; text-align:center; line-height:normal; font-size:14pt"><img src="images/Aspose.Words.6bd231ed-5d30-4fef-a617-37bb435a9731.002.jpeg" width="627" height="353" alt="C:\Users\Mihajlovic\Desktop\hotels-covid-19.jpg" style="border:3pt solid #000000; -aw-left-pos:0pt; -aw-rel-hpos:column; -aw-rel-vpos:paragraph; -aw-top-pos:0pt; -aw-wrap-type:inline" /></p><p style="margin-bottom:0pt; line-height:normal; font-size:14pt"><span style="font-family:Arial; color:#262626">Pametni objekti se mogu praviti od nule ili se zgrade koje već postoje mogu menjati i postati pametne. Ono što je zajedničko pametnim zgradama jeste što imaju pametnu tehnologiju i povezane su na pametnu električnu mrežu. Još uvek nisu precizno standardizovana sva pravila za ovakvu zgradu, bitno je samo da je ima osnovne sisteme pametne tehnologije. Nakon što u startu ima osnovnu automatizaciju vremenom se lakše prilagođava potrebama. </span></p><p style="margin-top:14pt; margin-bottom:14pt; line-height:normal; font-size:20pt"><span style="font-family:Arial; color:#262626">KAKO PREPOZNATI PAMETNU ZGRADU?</span></p><p style="margin-bottom:0pt; line-height:normal; font-size:14pt"><span style="font-family:Arial; color:#262626">Pametna zgrada je objekat koji koristi automatizaciju za kontrolu zgrade. Ima sisteme za klimatizaciju, grejanje, ventilaciju, osvetljenje, bezbednost i drugo. Ovakve zgrade na osnovu senzora i mikročipova prikupljaju podatke i podešeni su tako da na promenu temperature ili bilo koje spoljne promene utiču tako što životnu sredinu prilagođavaju normalnom stanju. Iz tog razloga smanjuju upotrebu energije.</span></p><p style="margin-bottom:0pt; line-height:normal; font-size:14pt"><span style="font-family:Arial; color:#262626">Osnovna svrha pametne zgrade je ušteda energije i prilagođavanje osnovnih uslova ljudima. Na primer, da klima ne radi celog dana, već samo kada se zagreje prostorija i kada sistem detektuje da vlasnik stana ulazi unutra. Cilj ovoga je da se ljudima uštedi vreme i da im se stvore prijatni osnovni uslovi za život. Ovakve zgrade imaju puno mogućnosti, a one se vremenom mogu nadograđivati praćenjem najnovijih dostignuća iz ove oblasti.</span></p><p style="margin-top:14pt; margin-bottom:14pt; line-height:normal; font-size:20pt"><span style="font-family:Arial; color:#262626">PRILAGOĐAVANJE TEMPERATURE VAZDUHA I VODE</span></p><p style="margin-bottom:0pt; line-height:normal; font-size:14pt"><span style="font-family:Arial; color:#262626">Temperatura u zgradi je prilagođena da leti hladi, a zimi greje. Sistem tačno zna da detektuje kada treba da prestane da radi kako ne bi previše zagrejao ili ohladio prostoriju, dakle automatski stvori najbolju klimu u odnosu na godišnje doba i spoljnu temperaturu koju donosi taj period godine. Pored toga što se automatski podešava temperatura koja je univerzalno prihvatljiva, mi možemo promeniti i označiti koja je to po nama adekvatna temperatura i pametan sistem će se držati naših kriterijuma za prijatnu temperaturu.</span></p><p style="margin-bottom:0pt; line-height:normal; font-size:14pt"><span style="font-family:Arial; color:#262626">Na taj način se štedi novac za grejanje. Institucije su imale veliki problem sa računima za struju. Mnoge od njih su prihvatile ovakav način zaštite od ogromnih troškova, a hoteli su bili među prvim objektima koji su presli na pametan sistem.</span></p><p style="margin-bottom:0pt; line-height:normal; font-size:14pt"><span style="font-family:Arial; color:#262626">Pored prilagođavanja temperature, za pametne zgrade je karakteristično i to što uvek ima tople vode. Nema bojlera već topla voda dolazi iz centrale uvek kada je potrebna. To takođe dovodi do velike uštede vremena i novca.</span></p><p style="margin-bottom:0pt; line-height:normal; font-size:14pt"><span style="font-family:Arial; color:#262626">Zgrada je takva da ima sve potencijale da nam obezbedi sve što je neophodno, uključujući i najviši stepen bezbednosti naše imovine. Sve drugo se kasnije može dograditi, takođe, od nas zavisi da li ćemo iskoristimo sve potencijale koje zgrada obezbeđuje u našu korist.</span></p><p style="margin-top:14pt; margin-bottom:14pt; line-height:normal; font-size:20pt"><span style="font-family:Arial; color:#262626">PAMETNI UREĐAJI</span></p><p style="margin-bottom:0pt; line-height:normal; font-size:14pt"><span style="font-family:Arial; color:#262626">Pametni uređaji su nam već poznat pojam jer većina nas ima pametan telefon. On upravo i jeste olakšavajuća okolnost za funkcionisanje ovog pametnog sistema, cela logika je u tome da ljudi kontrolišu svoj stan i kada nisu kod kuće tako što preko mobilnih telefona povezani sa svim svojim uređajima u stanu. Preko telefona možemo na primer ugasiti šporet koji smo zaboravili.</span></p><p style="margin-bottom:0pt; line-height:normal; font-size:14pt"><span style="font-family:Arial; color:#262626">Pametni televizori se već uveliko primenjuju u svetu. To su televizori koji pamte i mogu da sačuvaju našu omiljenu seriju ako nismo stigli da je pogledamo. Tv funkcioniše na osnovu dosadašnjih interesovanja koja je zapamtio da imamo, ali ga možemo naknadno podešavati i prilagođavati, tako što ga obaveštavamo šta želimo da gledamo i on upamti. Takođe, preskače reklame kako biste uštedeli vreme.</span></p><p style="margin-bottom:0pt; text-align:center; line-height:normal; font-size:14pt"><img src="images/Aspose.Words.6bd231ed-5d30-4fef-a617-37bb435a9731.003.jpeg" width="626" height="418" alt="C:\Users\Mihajlovic\Desktop\loewe-technologies-1170979-unsplash-e1553545098969.jpg" style="border:3pt solid #000000; -aw-left-pos:0pt; -aw-rel-hpos:column; -aw-rel-vpos:paragraph; -aw-top-pos:0pt; -aw-wrap-type:inline" /></p><p style="margin-bottom:0pt; line-height:normal; font-size:14pt"><span style="font-family:Arial; color:#262626">Postoji pametan frižider - to je frižider koji obaveštava kada neka ambalaža fali kako bi kupili još ili nas obaveštava o tome kada ističe rok namirnicama.</span></p><p style="margin-bottom:0pt; line-height:normal; font-size:14pt"><span style="font-family:Arial; color:#262626">Postoji pametan šporet koji sprečava da nam nešto izgori u rerni. Sam kontroliše pečenje i ne može mu se desiti da nešto bude slabo pečeno ili prepečeno.</span></p><p style="margin-bottom:0pt; line-height:normal; font-size:14pt"><span style="font-family:Arial; color:#262626">Sve ovo je napredna tehnologija koja se može primeniti na sve uređaje i u budućnosti će se ostvariti sve to što je nama još uvek neobično.</span></p><p style="margin-bottom:0pt; line-height:normal; font-size:14pt"><img src="images/Aspose.Words.6bd231ed-5d30-4fef-a617-37bb435a9731.004.png" width="608" height="414" alt="" style="border:3pt solid #000000; -aw-left-pos:0pt; -aw-rel-hpos:column; -aw-rel-vpos:paragraph; -aw-top-pos:0pt; -aw-wrap-type:inline" /></p><p style="margin-bottom:0pt; line-height:normal; font-size:14pt"><span style="font-family:Arial; color:#262626; -aw-import:ignore">&#xa0;</span></p><p style="margin-bottom:0pt; line-height:normal; font-size:14pt"><span style="font-family:Arial; color:#262626; -aw-import:ignore">&#xa0;</span></p><p style="margin-bottom:14pt; line-height:normal; font-size:20pt"><span style="font-family:Arial; color:#262626">MOGUĆNOSTI PAMETNE ZGRADE</span></p><p style="margin-bottom:0pt; line-height:normal; font-size:14pt"><span style="font-family:Arial; color:#262626">Ovde ćemo nabrojati konkretno primere prednosti i koristi koje može imati jedna pametna zgrada. U daljem tekstu će biti jasno na koje sve načine zgrada obezbeđuje da sve bude u savršenom redu i kada nismo kod kuće. Takođe, primerima ćemo ukazati i kako to ona štedi novac i vreme, preuzima kontrolu vlasnika i garantuje bezbednost i udobnost.</span></p><p style="margin-top:14pt; margin-bottom:14pt; line-height:normal; font-size:20pt"><span style="font-family:Arial; color:#262626">ULAZ OKO ZGRADE</span></p><p style="margin-bottom:0pt; line-height:normal; font-size:14pt"><span style="font-family:Arial; color:#262626">Sam prilazak zgradi je ograničen. Cilj ograničavanja pristupa je održavanje bezbednosti. Sistem automatski detektuje onog ko želi da uđe unutra i na osnovu toga obezbeđuje prolaz. Postoje različiti načini za to. Ako je u pitanju automobil, moguće je da postoji spisak svih registarskih tablica stanara koje se parkiraju na parkingu. Kada automobil sa upamćenom tablicom priđe, rampa se automatski otvara. Još jedan od načina za kontrolu ulaska jeste putem lokacije na mobilnom telefonu.</span></p><p style="margin-top:14pt; margin-bottom:14pt; line-height:normal; font-size:20pt"><span style="font-family:Arial; color:#262626">ULAZ U ZGRADU I STAN</span></p><p style="margin-bottom:0pt; line-height:normal; font-size:14pt"><span style="font-family:Arial; color:#262626">Prilikom ulaska u zgradu treba prisloniti narukvicu, privezak ili mobilni telefon. Što se tiče stanova, svaki stan je obezbeđen na taj način što ima jedinstveni primerak ključa koji je nemoguće narezati, već stanari dobijaju dovoljno ključeva onoliko koliko ima članova porodice u jednom stanu. Postoje i drugi načini otvaranja vrata bez ključa, ali je to opet na osnovu nekog jedinstvenog koda koji poseduju samo stanari, a koji sistem detektuje kao ispravan.</span></p><p style="margin-top:14pt; margin-bottom:14pt; line-height:normal; font-size:20pt"><span style="font-family:Arial; color:#262626">INTERFON</span></p><p style="margin-bottom:0pt; line-height:normal; font-size:14pt"><span style="font-family:Arial; color:#262626">Kada neko dolazi u zgradu, ne moramo dolaziti do interfona. Dovoljno je da otvorimo aplikaciju na mobilnom telefonu i vidimo ko je ispred ulaza. Takođe, preko telefona možemo i otvoriti vrata gostu ili poštaru. Ovakav pristup na daljinu, na osnovu mobilnog telefona znači da i kada nismo kući otvaramo vrata. Na primer, ukoliko nam dolazi majstor, možemo otvoriti vrata i nakon što majstor ode mi ih zaključamo.</span></p><p style="margin-top:14pt; margin-bottom:14pt; line-height:normal; font-size:20pt"><span style="font-family:Arial; color:#262626">RASVETA</span></p><p style="margin-bottom:0pt; line-height:normal; font-size:14pt"><span style="font-family:Arial; color:#262626">Što se tiče osvetljenja u zgradi i stanovima, svetla detektuju kada se neko pojavi i sama se aktiviraju. Ako izađemo iz prostorije ili odemo na spavanje i ostane upaljeno svetlo, samo će se automatski ugasiti.</span></p><p style="margin-top:14pt; margin-bottom:14pt; line-height:normal; font-size:20pt"><span style="font-family:Arial; color:#262626">PROVERAVANJE UREĐAJA</span></p><p style="margin-bottom:0pt; line-height:normal; font-size:14pt"><span style="font-family:Arial; color:#262626">Mnogo puta se zapitamo da li smo neki od uređaja zaboravili da ugasimo. Kada imamo aplikaciju, postoji opcija da to vidimo preko mobilnog uređaja i da ugasimo uređaj koji je ostao uključen nakon izlaska iz stana.</span></p><p style="margin-top:14pt; margin-bottom:14pt; line-height:normal; font-size:20pt"><span style="font-family:Arial; color:#262626">DETEKTOVANJE OPASNOSTI</span></p><p style="margin-bottom:0pt; line-height:normal; font-size:14pt"><span style="font-family:Arial; color:#262626">Kada se nešto zapali i postoji opasnost od požara sistem detektuje i najmanju količinu dima i stiže nam obaveštenje na mobilni telefon. To znači da do požara ne može doći, jer imamo kontrolu nad situacijom i kada budemo obavešteni da postoji neka opasnost odmah ćemo reagovati i rešiti potencijalni problem. Takođe je sprečena i poplava na taj način što sistem detektuje i vlagu.</span></p><p style="margin-top:14pt; margin-bottom:14pt; line-height:normal; font-size:20pt"><span style="font-family:Arial; color:#262626">DETEKTOVANJE KIŠE</span></p><p style="margin-bottom:0pt; line-height:normal; font-size:14pt"><span style="font-family:Arial; color:#262626">Sistem reaguje na kišu i to omoćućava da zaklonimo nešto što je na terasi i može da pokisne. Takođe, putem aplikacije možemo proveriti da li smo zatvorili prozore.</span></p><p style="margin-top:14pt; margin-bottom:14pt; line-height:normal; font-size:20pt"><span style="font-family:Arial; color:#262626">KONTROLA ROLETNI</span></p><p style="margin-bottom:0pt; line-height:normal; font-size:14pt"><span style="font-family:Arial; color:#262626">Roletne se automatski podižu i spuštaju po potrebi u skladu sa vremenom i dobom dana. Druga opcija je upravljanje roletnama na daljinski upravljač.</span></p><p style="margin-top:14pt; margin-bottom:14pt; line-height:normal; font-size:20pt"><span style="font-family:Arial; color:#262626">BAZEN, ĐAKUZI I VELNES</span></p><p style="margin-bottom:0pt; line-height:normal; font-size:14pt"><span style="font-family:Arial; color:#262626">Ukoliko imate nešto od tri pomunute stavke, voda se može sama pročišćavati kada se uprlja. Druga prednost je što se voda sama zagreva dok ne dođe do optimalne temperature koja je zdrava za organizam, ili sami upravljate podešavanjem odgovarajuće temperature tako što obavestiti sistem koja temperatura je odgovarajuća.</span></p><p style="margin-top:14pt; margin-bottom:14pt; line-height:normal; font-size:20pt"><span style="font-family:Arial; color:#262626">VIDEO NADZOR</span></p><p style="margin-bottom:0pt; line-height:normal; font-size:14pt"><span style="font-family:Arial; color:#262626">Preko mobilnog telefona pratite prostorije u svom stanu ili celu zgradu i prilaz zgradi. Zajedničkim prostorijama koje pripadaju zgradi i dele ih svi stanari, svi imaju pristup video nadzoru zgrade. Kamere su izuzetnog kvaliteta i imaju moć zumiranja bez da se slika zamuti.</span></p><p style="margin-top:14pt; margin-bottom:14pt; line-height:normal; font-size:20pt"><span style="font-family:Arial; color:#262626">SENZORI ZA VLAŽNOST TLA</span></p><p style="margin-bottom:0pt; line-height:normal; font-size:14pt"><span style="font-family:Arial; color:#262626">Kada tlo nema dovoljno vode, automatski se uključuje prskalica koja će osvežiti naše biljke. Bašta uvek izgleda lepo i sveže i automatski se zaliva u malim količinama vode koje se srazmerno raspoređuju i daju biljkama vode onoliko koliko je optimalno za rast.</span></p><p style="margin-top:14pt; margin-bottom:14pt; line-height:normal; font-size:20pt"><span style="font-family:Arial; color:#262626">EKOLOGIJA</span></p><p style="line-height:115%; font-size:14pt"><img src="images/Aspose.Words.6bd231ed-5d30-4fef-a617-37bb435a9731.005.png" width="32" height="32" alt="zgrada-sa-drvecem-milano" style="-aw-left-pos:0pt; -aw-rel-hpos:column; -aw-rel-vpos:paragraph; -aw-top-pos:0pt; -aw-wrap-type:inline" /><span style="font-family:Arial; color:#262626">Pored toga što pružaju komfor, ovakve zgrade su ekološki korisne jer su bogate zelenilom. Gradovi su gusto naseljeni i broj stanovnika je u stalnom porastu, uz to raste i broj automobila, fabrika i još mnogo toga što uslove životne sredine pogoršava pogotovu u velikim gradovima i na lokalnom i na globalnom nivou. Ljudi smišljaju različite mere kako bi pobošljali ekologiju, prave različite organizacije koje šire ekološku svest i one koje praktično rade na pobošavanju opšte situacije. </span></p></div></body></html>